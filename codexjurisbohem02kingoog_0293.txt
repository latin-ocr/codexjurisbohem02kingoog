Cap. IX. Universitas. ‘283

Literis 1399, 30. Januarii Pragae datis, Wenceslaus rex „pensatis
benigne gratiS, fidelibus et studiosis obsequiis Maj. Nostrae per honorabiles
magistros et scolares Domus seu Collegii per Nos erecti, fundati et futuris
temporibus Dei auxilio ampliandi, quod, a Regiae Maj. Nostrae nomine
sumpsit vocabulum ac „CoHegium regis Wenceslai“ nuncupatur, impensis et
processu temporis eo quidem studiosius impendendis“‚ domum ipsorum sitam
in Majori Civitate Pragensi, in parochia S. Galli, ab omnibus et singulis
bernis, lozungiS‚ contributionibus etc. absolvit.

(Mon. hist. II. 2. dipl. XLVI.)

12. Institutio conservatorum et judicum 1383.
31. A u g u s t i.

Bonifacius episcopuS, servus servorum Dei, dilectis filiis,
praeposito MoguntinO, et Wratislaviensi ac Omnium Sanctorum
in castro Pragensi ecclesiarum decanis, salutem et apostolicam
benedictionem.

In supremae dignitatis specula licet immeriti disponente
Domino constituti, dignum censemus et debitum, ut personis
litterarum studiis insistentibUS, per quae Divini nominis et fidei
catholicae cultus protenditur, justitia colitur tam publica quam
privata, res geritur utiliter, omnisque prosperitas humanae con-
ditionis augetur, favores gratiosos et opportunae commoditatis
auxilia liberaliter impendamus.

Sane dilectorum filiorum, magistrorum, doctorum et schola-
rium Universitatis Studii Pragensis conquestione percepimus,
quod nonnulli archiepiscopi, episcopi, aliique ecclesiarum prae-
lati et clerici ac ecclesiasticae personae, tam religiosae quam
saeculareS, nec non duces, marchioneS, comites, baroneS, milites,
nobiles et laici, communia civitatum, universitates oppidorum,
castrorum, villarum et aliorum locorum, et aliae singulares per—
’ sonae civitatum et dioecesium et aliarum partium diversarum,
occuparunt et occupari fecerunt castra, villas et alia loca, terraS,
domos, possessioneS, jura et jurisdictiones, nec non fructuS,
census, reditus et proventus Universitatis studii praedicti, et
nonnulla alia bona mobilia et immobilia, spiritualia et tempora-
lia, ad magistros, doctores et scholares hujusmodi studii com-
muniter vel divisim spectantia, et ea detinent indebite occupata,
seu ea detinentibus praestant auxilium, consilium et favorem.
Nonnulli etiam civitatum, dioecesium et partium praedictarum,
qui' nomen Domini in vacuum recipere non formidant, eisdem

